Завдання було таке:

1.Розібратися, що таке Help Desk.
2.Зареєструвати платформу Zendesk або Freshdesk.
3.Розібратися що це за системи. Розглянути такі сутності, як Group, Agents, Company, Contact, Ticket. 
Вказати, яка сутність до якої має зв'язки, та чому. 
4.Встановити PhpStorm, Insomnia. Розібратися що це за інструменти та для чого. По можливості використовувати їх.
5.Розібратися що таке Docker, Docker-compose та xDebug, для чого це, як вони працюють.
6.Розгорнути за допомогою docker-compose два контейнери, nginx та php 7.4, та встановити зразу xdebug в цей контейнер. 
Та провести налаштування самого xDebug в PhpStorm. (xDebug використовувати в подальших діях, для виявлення проблем)
7.Встановити composer (пакетний менеджер). За допомогою composer встановити бібліотеку Guzzle.
8.Підключити autoloader через composer.
9.Написати скрипт, використовуючи принципи ООП, який буде вичитувати всі Tickets (умовно у вас більше 10 000 тисяч тікетів) 
за допомогою API (використовувати бібліотеку Guzzle) із вибраної вами платформи. а також їхні головні сутності. 
Результатом повинен бути запис цих тікетів в csv файл. 
Headers csv file:
Ticket ID, Description, Status, Priority, Agent, ID, Agent Name, Agent Email, Contact ID, Contact Name, Contact Email, 
Group ID, Group Name, Company ID, Company Name, Comments.
10.Результати виконання завдання залити на Git (Bitbucket or GitHub). 

        щодо Docker і xDebug:
вийшло не все. Коли вже почала налаштовувати xDebug в PhpStorm, воно почало писати, що xDebug бачить, а з php.ini якісь
проблеми + проблеми в тому, що я не налаштувала сервер як локалхост (я чомусь вирішила написати 127.0.0.3, бо в мене вже
не на докері стоїть хост апач з адресою 127.0.0.1). 
+ хотіла налаштувати hosts і www в окремій папці, а не в стандартних, визначених лінуксом. Наразі мені це не вдалося. 
Оскільки з серверами працюю недовго, відповідно орієнтуюся слабо. Щоб це все зробити, мушу влізти в механізм, як воно все працює
на рівні операційної системи. А то в мене щось виходить, щось не виходить, а я відчуваю дискомфорт через те, що не розумію,
з якої причини воно не вийшло. 
  
        щодо коду:
оскільки я дуже затягнула час, мій пробний термін на Zendesk закінчився. Та поки і працювала з зендеском, були обмеження 
на створення тікетів. А я хотіла перевірити, чи дійсно мій код потягне 10000 тікетів - на практиці.
Вирішила зробити імітацію сторінки зендеска - код, який повертав би мені 100 тікетів у json-форматі.
У файлі default.test/zk/RequestHandler.php є функція, що мала б повертати тікети з платформи zendesk за допомогою 
бібліотеки guzzle. 
Але тут же створила ще одну функцію - імітацію платформи зендеск, що повертатиме інформацію зі 100 сторінок - а насправді
зі 100 текстових файлів (10000 тікетів).
Біблітека guzzle має свої механізми обробки великої кількості даних. 10 000 тікетів одночасно нехай потягне власними силами. 
Але я собі подумала - а якщо їх буде 100 000 - потягне чи ні? Перевірити зендеск на таке у мене не було можливості.
Вирішила створити додатковий механізм - розбивати дані на пакети, створити об'єкти черги, сховища - і щоб кожна функція, 
що працює з даними, обробляла їх по шматках. Хоч не знаю, наскільки цей механізм узагалі потрібний.
Вирішила зімітувати 60 000 тікетів і 20 000 користувачів. Таку кількість інформації в мене на компютері обробляє за 3-5 секунд. 
Думаю, що можна було б спробувати запустити імітацію мільйона тікетів, але в цьому випадку код, мабуть, опрацьовував би все хвилини 2.
Мені вже не хотілось запускати.
Неточності і прорахунки є також і в коді, ось тільки ті, що я бачу:
- створювала файли через код, усі вони вийшли у форматі ansi, вже не переробляла, бо спохватилась тоді, коли побачила, що воно читає
звідти не всі символи (@ не хоче читати, також деякі інші)
- в csv код сприймає в якості делімітера лише ; плюс хотілось би, щоб воно його не показувало, а воно все-таки показує
- код узагалі не коментований - ще один великий мінус
- окремі назви функцій не відповідають своєму призначенню. Спершу думала їх поміняти, потім забула 

Звичайно, я була б дуже вдячна, якби хтось трошки подивився й хоч приблизно написав, чим іще поганий мій код і що з ним не так;
але я дуже затягнула із завданням і майже не сподіваюсь, що хтось його розглядатиме.

Дякую, якщо це все-таки хтось читає і витрачає свій час. 

Тут у мене папки, що стосуються докера, у папці www - папка з завданням по зендеск, а в ній додатково ще папка з кодом - досить простим, 
який я використовувала для імітації величезної кількості тікетів (користувачів і т.д.)
